# FYS2130
## Svingninger og bølger

>Emnet gir en innføring i mekaniske og elektriske svingninger og en beskrivelse av relaterte fenomener som resonans. Emnet introduserer mekaniske og elektromagnetiske bølger, og utforsker forskjellige bølgefenomener som fase- og gruppehastighet, stående og vandrende bølger, koherens, diffraksjon og interferens, refleksjon, brytning, dispersjon og enkel geometrisk optikk. Beregninger gjøres både analytisk og numerisk, med bruk av Python. Kurset inkluderer en introduksjon til Fourieranalyse, og innføring i analyse av svingninger og bølger ved hjelp av Fourier- og Wavelet-transformasjoner. Et spesielt fokus vil være å anvende pensum på dagligdagse lyd-, lys- og vannfenomener.

Etter å ha fullført emnet har du:
- Gjenkjenne og bruke en matematisk svingeligning og bølgeligning samt utlede disse ligningene for enkelte systemer, påpeke det begrensede gyldighetsområdet, vise til svært ulike løsninger av identiske svingeligninger på grunn av ulike initial- og randbetingelser.
- Gjøre rede for hvordan flere bølger eller deler av bølger virker sammen og kunne beregne og analysere diffraksjons- og interferensfenomener, og kunne gjøre rede for betingelser for at slike fenomener skal kunne oppstå.
- Kunne utlede en bølgebeskrivelse av lys fra Maxwells ligninger, betingelsene for dette, og hvordan polarisasjon påvirker en rekke hverdagsfenomener
- Beskrive og beregne hva som skjer når bølger går fra ett medium til et annet, og kunne gjøre rede for dispersjon og gruppe- og fasehastighet.
- Bruke regneregler innen geometrisk optikk, som linsemakerformelen, for å beskrive og forklare optiske instrumenter 
- Bruke både analytisk matematikk og numeriske metoder ved beregninger knyttet til læringsmålene nevnt ovenfor.
- Utføre frekvensanalyse av lydsignaler og andre tidsserier ved hjelp av diskret Fouriertransform (FFT)
- Innhente opplysninger på egen hånd og søke hjelp fra andre for å kunne undersøke en problemstilling på en selvstending måte, der ikke alle opplysninger er gitt
- Skrive et "Computational Essay", en grundig prosjektrapport som beskriver problemstilling, arbeidsmetoder, resultater og slutninger/konklusjoner på en klar måte.
